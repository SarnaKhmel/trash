[[Веб-застосунки]]  

![cover](https://textbook.edu.goit.global/react-zr7b4k/v1/uk/img/cover.png)

React – це бібліотека для створення елементів інтерфейсу користувача. У React немає вбудованої маршрутизації, HTTP-модуля тощо. Проте є багата екосистема, яка дозволить вирішити будь-яке завдання.

При створенні застосунку з використанням React розробник не взаємодіє безпосередньо з DOM-деревом. Його завдання – описати інтерфейс за допомогою компонентів (шаблон) та керувати зміною даних (модель). React, при зміні даних моделі, сам оновить інтерфейс за шаблоном.

React – мультиплатформний, розмітку можна рендерити на сервері ([Next.js](https://nextjs.org/)), писати нативні ([React Native](https://facebook.github.io/react-native/)) або десктопні ([Electron](https://www.electronjs.org/)) застосунки.

## Browser DOM і Virtual DOM[​](https://textbook.edu.goit.global/react-zr7b4k/v1/uk/docs/lesson-01/react#browser-dom-%D1%96-virtual-dom "Пряме посилання на цей заголовок")

**Browser DOM** – деревоподібне представлення HTML-документа, де кожен елемент документа представлений у вигляді DOM-вузла. Зберігається в браузері і безпосередньо пов'язаний з тим, що ми бачимо на сторінці.

З кожною зміною DOM браузер виконує кілька трудомістких операцій. Часті операції оновлення такого дерева негативно впливають на продуктивність та реакцію інтерфейсу. Тому він повільний, та оновлювати його необхідно ефективно.

![browser rendering flow](https://textbook.edu.goit.global/react-zr7b4k/v1/uk/img/lesson-01/browser-rendering-flow.png)

**Virtual DOM** – абстракція, легковагова копія реального DOM-дерева у вигляді JSON-документа.

-   Існує тільки в пам'яті і не рендериться в браузері
-   Не залежить від внутрішньої імплементації браузера
-   Використовує найкращі практики оновлення реального DOM
-   Збирає оновлення в групи для оптимізації рендеру (batching)

## Алгоритм оновлення DOM[​](https://textbook.edu.goit.global/react-zr7b4k/v1/uk/docs/lesson-01/react#%D0%B0%D0%BB%D0%B3%D0%BE%D1%80%D0%B8%D1%82%D0%BC-%D0%BE%D0%BD%D0%BE%D0%B2%D0%BB%D0%B5%D0%BD%D0%BD%D1%8F-dom "Пряме посилання на цей заголовок")

У React кожен елемент інтерфейсу – це компонент (кастомний або вбудований), який залежить від пропсів або стану, і представлений вузлами віртуального DOM-дерева. Взаємодія користувача з інтерфейсом змінює стан застосунку.

![image](https://textbook.edu.goit.global/react-zr7b4k/v1/uk/img/lesson-01/vdom-and-dom.png)

У разі зміни компонента створюється нове віртуальне DOM-дерево. Далі, використовуючи `breadth-first` алгоритм, відбувається порівняння (диференціювання, diffing) двох віртуальних дерев – до та після оновлення.

![breadth-first алгоритм](https://textbook.edu.goit.global/react-zr7b4k/v1/uk/img/lesson-01/breadth-first-algorithm.jpeg)

Червоні вузли представляють елементи, які змінилися. Обчислюється різниця між попередньою та новою версією віртуального DOM-дерева. Застосовується оптимальний варіант внесення змін до реального DOM. Це гарантує, що в реальному DOM-дереві провадиться мінімальна кількість оновлень, тим самим підвищуючи продуктивність інтерфейсу.

![dom-update-chain](https://textbook.edu.goit.global/react-zr7b4k/v1/uk/img/lesson-01/dom-update-chain.png)

#react 

[[Інструменти]]




